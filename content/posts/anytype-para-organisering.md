---
id: 007
title: "Hvordan holde orden med AnyType og P.A.R.A-metoden"
created_at: "2026-02-06"
description: "Organiser notater, prosjekter og idéer sikkert med AnyType og P.A.R.A-systemet"
slug: "anytype-para-organisering"
tags:
  - Produktivitet
---

## Hvordan holde orden i AnyType ved bruk av P.A.R.A-metoden
Jeg liker å notere ting, alt ifra interessante artikler jeg har lest, til hvilke bøker jeg eier 
eller prosjekter jeg jobber på. Det finnes mange forskjellige tjenester som lar deg gjøre dette digitalt i dag 
og jeg har prøvd mange av dem. Notion, Tara, Evernote og OneNote, til og med en god gammel notatbok! 
Men jeg liker teknologi og hva det muliggjør, samt sikkerhet og langsiktig investering i tjenester jeg velger. 
Da jeg fant AnyType så jeg en mulighet til å bygge mitt interne nettverk av notater, 
som bare er lagret sikkert på mine enheter, er bygget på gode prinsipper med 
åpen kildekode og følger brukerne sine ønsker i utviklingen.

## P.A.R.A
P.A.R.A-metoden (Projects, Areas, Resources, Archives) er en effektiv måte å organisere filer, notater og oppgaver på. 
Jeg har med min versjon av det delt opp slik:

### 1. Prosjekter – Aktive oppgaver med et klart mål
Mapper for hvert prosjekt jeg jobber med akkurat nå (f.eks. "Bueboka App", "Kundeprosjekt – Nettside").
Disse prosjektene har en definert slutt, og når de er fullført, flyttes de til arkivet.

Her lagrer jeg alt fra møtenotater, wireframes, kravspesifikasjoner, tidslinjer og innkjøpslister. 
For større prosjekter lager jeg undermappe med oppgaver slik at jeg alltid vet hvilken fase prosjektet er i. 
Dette gjør det enkelt å ta opp igjen hvor jeg slapp når jeg vender tilbake til prosjektet etter en pause.

### 2. Ansvarsområder – Kontinuerlige forpliktelser
Dette er langsiktige områder jeg er ansvarlig for, f.eks. bedriften min, "Familien", "Faglig utvikling" og "Helse".
Notater eller ressurser knyttet til vedvarende ansvarsområder lagres her.

I disse mappene samler jeg både fremtidsmål og løpende gjøremål. Under "Faglig utvikling" har jeg notater om 
språk jeg lærer, nye rammeverk jeg vil utforske, og kurser jeg fulgte. Under "Bedriften min" holder jeg oversikt over 
strategi, finansielle målsetninger og kundelister. Disse områdene er hjertene i systemet mitt – de krever regelmessig 
oppmerksomhet, men de er aldri "ferdige".

### 3. Ressurser – Kunnskap og referansemateriale
Samle inspirasjon, guider, forskning eller annet relevant materiale for fremtidig bruk. 
F.eks. "Biblioteket", "Design-inspirasjon" eller artikler jeg synes er nyttige.

Her ligger alt fra screenshot av gode designløsninger til CLI-kommandoer jeg bruker ofte, 
og bøker som har påvirket tankene mine. Jeg bruker søk og tags flittig her, 
slik at jeg fort kan finne relevant materiale når jeg trenger inspirasjon eller skal løse et problem.

### 4. Arkiv – Fullførte eller inaktive elementer
Gamle prosjekter, ubrukte referanser og annet jeg ikke trenger daglig tilgang til flyttes hit for å holde systemet ryddig.

## Praktisk bruk dag til dag

**Morgenen**: Jeg åpner "Ansvarsområder" og ser hva som venter. Har jeg møter? Hvilke prosjekter trenger fokus i dag?

**I løpet av dagen**: Noter jeg nye idéer eller finner interessante artikler, dumper jeg det raskt inn i riktig plass.

**Tankebok-funksjonen**: AnyType fungerer også bra som en digital tankebok. Jeg skriver inn mine refleksjoner, urealiserte idéer, 
og mislykket eksperimenter. Ingen av disse blir "til prosjekter" med det samme, men de lagres sikkert 
for senere vurdering.

## Hvorfor AnyType og P.A.R.A passer så godt sammen

AnyType gir deg frihet til å bygge akkurat det systemet som passer dine behov. 
P.A.R.A er en etablert rammeverk som fungerer fordi den hjelper deg ved å spørre deg: 
"Hva trenger jeg nå? Hva jobber jeg med? Hva lærer jeg? Hva har jeg lyst til å huske?"

Kombinasjonen betyr at jeg får et organisert og sikker system uten å måtte følge en rigid struktur 
som ikke passer min arbeidsflyt. Det er mitt system, ikke systemet som styrer meg.

Siden AnyType synkroniseres på tvers av mine enheter, har jeg alltid tilgang til tankene og notatene mine, 
enten jeg sitter ved skrivebordet eller har mobilen med meg. Og siden alt er lagret lokalt først, 
trenger jeg ikke å være redd for at en skytjeneste skal bli hacket eller avbrutt.

## Små tips for å komme i gang

- **Start enkelt**: Lag bare de fire mappene først. Legg ikke til for mye struktur på en gang.
- **Bruk templates**: AnyType har gode templates for møtenotater, bøker, og prosjekter. 
  La deg inspirere av disse før du bygger egne.
- **Tags og attributter**: Utnytt AnyType sin kraft – bruk tags og custom properties slik at du kan finne ting igjen. 
  En "status"-property på prosjekter er gull verdt.
- **Gjør det til en vane**: Gi deg selv tid til å bli komfortabel. Det tok meg en måned før systemet føltes naturlig.

### Referanser
https://fortelabs.com/blog/para/
https://anytype.io/
