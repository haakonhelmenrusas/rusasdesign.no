---
id: 004
title: "Copilot - venn eller fiende?"
created_at: "2025-01-29"
description: "Nytt verktøy som gjør deg lat eller effektiv, eller begge deler?"
slug: "copilot-venn-eller-fiende"
tags:
  - Produktivitet
  - KI
---

## KI - et arbeidsverktøy

Kunstig intelligens er overalt i dagens samfunn og kommer vel bare til å vokse. Man kan mene mye om hvor "intelligente"
disse agentene og modellene er,
men som et nytt verktøy for å gjøre jobben litt mer effektivt kan de virke gode til.

### I hverdagen

I min hverdag jobber jeg mye med kode. Jeg skriver kode, leser kode og prøver å finne feil i kode. I flere av disse
scenarioene er en "smart" assistent kjekt å ha.
En sparringspartner som hjelper meg med å oppsummere og forklare hva en funksjon gjør, eller fyller ut resten av
setningene mine når jeg skal skrive.
(Merk at jeg ikke bruker KI for å skrive denne teksten). Jeg prøver å være var på hvilke oppgaver jeg gir denne
copiloten, siden den fort kan bli ganske påståelig
hva den mener er rett svar, selv om jeg veit den tar feil. Min kritiske til noe som er generert av en modell som kan
være trent på dårlig data er alltid tilstedet.
Jeg jobber også aktivt for å kvalitetssikre og teste all kode som jeg bruker fra et svar fra agenten.

### Mestring og læring

Når man jobber innenfor IT-fagene så går den faglige utvikling veldig fort, for fort synes noen. Da bruker vi mye tid på
å holde oss oppdatert på fagene
og kurse eller etterutdanne oss for å holde oss relevante. Med KI sitt inntog tror jeg det blir viktigere enn noen gang
å klare og faktisk holde igjen bruken av
slike verktøy når man skal lære noe. Det er gjennom hardt arbeid og anstrengelse vi faktisk lærer noe. Hvis man blir lat
å spør KI om alt så blir man bare mer
avhengig av verktøyet og vil slite om en dag man trenger å finne ut av noe på egenhånd. 